---
title: Dolgozz hobbi projekten!
layout: post
author: keszei
category: discussion
tags:
- develop
- hobbi
- ideas
- talking
image:
  path: assets/images/posts/hobbiprojekt/heading.png
  thumbnail: assets/images/posts/hobbiprojekt/thumbnail.png
---

Kifejezetten a programozás részére gondolok. Ha vannak a szakmán kívül hobbijaid az kiváló, csak így tovább.  Azért még maradj,lehet, hogy téged is érdekelhet ez a bejegyzés.

Már milliónyi hobbi projekt van a hátam mögött. Ezért merem ajánlani, hogy kezdj bele te is. Nem kell félni attól, hogy hülyeség az ötleted, nem éri meg a bele szánt idő Indítok majd egy sorozatot azokról a hobbi projektjeimről, amiket nem fejeztem be, de másoknak lehet, hogy jó ihlet forrás.

## Sosem hülyeség elkezdeni

Ha van egy ötleted, kezd el össze írni! Például hogy hogyan működjön, miket szeretnél bele pakolni, milyen módszerekkel szeretnél rajta dolgozni. 

Van egy érdekes keretrendszer, amit szívesen kipróbálnál? Tedd bele. Ne habozz, ha később nem is tetszik majd kipróbálsz egy másikat. Fontos, hogy kihívásokat is tegyél bele a projektbe, hogy tudd magad fejleszteni. Oda kell figyelni viszont, hogy ne vállald túl magad. Azt javaslom, hogy maximum 2-3 új dolgot tegyél bele, mert a végén belegabalyodsz és feladod. Vannak azért súlyozások is, pl.: Ha új nyelvben akarsz dolgozni, az egy elég combos tanulási folyamatot igényel. Nem feltétlen dolgoznék mellette még egy másik új technológiával is. 

Az aktuális ismereteiden túl próbálj többet belerakni.

## Mindig megéri a beletett idő

<p class="text-center">
		<img src="{{ 'assets/images/posts/hobbiprojekt/much-to-learn.gif' | relative_url }}" alt="Much to learn, you still have" style="width: 100%;max-width: 520px;">
</p>

Felmerülhet benned a kérdés, hogy tök jó új technológiákat tanulhatok meg, de ha nem lesz belőle semmi, akkor az időmet másra is fordíthattam volna.

Egyrészt, a tanulásra szánt idő sosem megy pocsékba. Másrészt,véleményem szerint nem szabadna elsődleges célnak lennie, hogy tudd publikálni. Magadnak készíted. Ha elég jó és használható, csak akkor, a későbbiekben fájjon a fejed amiatt, hogy hogyan is publikáld.

## Mi legyen az ötlet?

{:.text-center}
![This is idea!]({{ 'assets/images/posts/hobbiprojekt/idea.gif' | relative_url }})

Közhely, de igazából lehet bármi. Van egy szoftveres akadály az életedben, ami mindig is bosszantott? Próbálj írni egy scriptett/alkalmazást, ami ezt megkönnyíti.

Lehet nagyszabású az ötlet, így van rengeteg területe,amivel tudsz foglalkozni. Érdekel a felhasználókezelés? Regisztráció, bejelentkezés, security? Tökéletes, kezdj el egy alap tűzfalat építeni a projekted köré. Többjátékos kártyajátékot akarsz írni? Tanulmányozd, hogy hogyan lehet realtime meccseket csinálni.

Rengeteg lehetőség van. Csak el kell kezdened.

## Nincs abban semmi rossz, ha nem fejezed be
Rengeteg projekt van a hátam mögött és egyiket sem fejeztem be. Néhány még mindig a fejemben van, hogy van benne potenciál, de a maradékra sem gondolok úgy, hogy feleslegesen kezdtem bele.

Sok oka lehet annak, hogy félbe hagysz / abba hagysz egy hobbi projektet. Időhiány, elfogy a lendület vagy félúton rájössz, hogy nincs szükséged rá. Ezekben nincs semmi rossz. Ne tekints ezekre, kudarcként. Fontos, hogy  belekezdtél, mert elsődlegesen a tanulás volt cél. A későbbiekben képes leszel majd befejezni őket. De ehhez még tapasztalatot kell gyűjtened, - ahogy nekem is. 

Gondolj arra, hogy lehet később újra előveszed és folytatod, esetleg újra írod.  Akár újabb kihívásokkal megtűzdelve. 

Végszóként, csak javasolni tudom, hogy bátran kezdj bele egy hobbi projektbe, legyen az világmegváltó ötlet vagy,  akár egy kisebb kis alkalmazás.
